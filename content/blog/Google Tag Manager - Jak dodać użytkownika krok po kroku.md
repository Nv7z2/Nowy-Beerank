---
title: Google Tag Manager - Jak dodać użytkownika krok po kroku | Beerank.pl
description: Dowiedz się, jak krok po kroku dodać użytkownika do Google Tag Managera. Prosta instrukcja w 9 krokach jak nadać uprawnienia i zarządzać dostępem.
date: 2025-09-05
tags:
  - poradnik
  - google-tag-manager
author: Kacper Baran
heading: Google Tag Manager - Jak dodać użytkownika krok po kroku
teaser: Google Tag Manager (GTM) to narzędzie, które pozwala na wygodne zarządzanie tagami na stronie internetowej bez konieczności edycji kodu. W przypadku pracy zespołowej lub współpracy z agencją marketingową konieczne może być dodanie nowych użytkowników do GTM. Dzięki temu inne osoby będą mogły konfigurować i publikować tagi zgodnie z przyznanymi uprawnieniami.
---
1. Zaloguj się do Google Tag Managera ([**link**](https://tagmanager.google.com/#/home))
2. Wybierz odpowiedni kontener
3. Przejdź do ustawień administracyjnych
4. Przejdź do zarządzania użytkownikami
5. W prawym górnym rogu kliknij niebieskiego plusa, następnie wybierz „Dodaj użytkownika”
6. Podaj adres e-mail osoby, którą chcesz dodać
7. Wybierz uprawnienia nowego użytkownika, najczęściej „Administrator”
8. Przejdź do uprawnień kontenera i wybierz „Publikacja”, następnie „Gotowe”
9. Kliknij „Zaproś”

## Wybór kontenera

Pierwszym krokiem jest zalogowanie się do Google Tag Managera. Możesz to zrobić, przechodząc na stronę [Google Tag Manager](https://tagmanager.google.com/) i logując się za pomocą swojego konta Google.

Jeśli masz więcej niż jedno konto GTM, po zalogowaniu zobaczysz listę dostępnych kont. Wybierz to, na którym chcesz dodać nowego użytkownika. Jeśli masz tylko jedno konto, system automatycznie przekieruje Cię do jego panelu zarządzania.

![1 google tag manager - wybór kontenera](https://cdn.beerank.pl/blog/google-tag-manager-dodawanie-uzytkownika/1-google-tag-manager-wybor-kontenera.avif)

## Przejście do administracji

Gdy znajdziesz się w wybranym kontenerze, musisz przejść do sekcji administracyjnej.

W lewym górnym rogu ekranu znajdziesz zakładkę **Administracja**, kliknij w nią, aby przejść do ustawień konta i kontenera.

W tej sekcji można zarządzać użytkownikami, sprawdzać uprawnienia oraz modyfikować ustawienia konta Google Tag Managera.

![2 google tag manager - administracja](https://cdn.beerank.pl/blog/google-tag-manager-dodawanie-uzytkownika/2-google-tag-manager-administracja.avif)

Przejście do panelu „Administracja”

## Zarządzanie użytkownikami

![3 google tag manager - zarządzanie użytkownikami](https://cdn.beerank.pl/blog/google-tag-manager-dodawanie-uzytkownika/3-google-tag-manager-zarzadzanie-uzytkownikami.avif)

## Dodawanie użytkownika

W tym kroku masz do dyspozycji wybór dodania użytkownika lub grupy użytkowników. Nas interesuje **dodanie nowego użytkownika**.

Następnie na stronie ekranu pojawi się nowy panel, w którym będziesz mógł podaj szczegóły.

![4 google tag manager - dodawanie użytkownika](https://cdn.beerank.pl/blog/google-tag-manager-dodawanie-uzytkownika/4-google-tag-manager-dodawanie-uzytkownika.avif)

Przejście do menu dodania nowego użytkownika.

![5 google tag manager - dodawanie użytkownika 2](https://cdn.beerank.pl/blog/google-tag-manager-dodawanie-uzytkownika/5-google-tag-manager-dodawanie-uzytkownika-2.avif)

Wybór dodania nowego użytkownika.

## Podawanie adresu e-mail i wybór uprawnień

W formularzu pojawi się pole, w którym musisz wpisać adres e-mail nowego użytkownika. Upewnij się, że podajesz adres e-mail powiązany z kontem Google. Jeśli wpiszesz błędny e-mail, użytkownik nie otrzyma zaproszenia.

Następnie wybierz uprawnienia dotyczące konta GTM, tu najczęściej zalecam wybór opcji „Administrator”.

Dalej, najważniejszym krokiem jest wybór uprawnień dotyczących konkretnego kontenera GTM. Po kliknięciu w nazwę i numer kontenera po prawej stronie ekranu wysunie się nowy panel, w którym określisz jaki poziom uprawnień będzie posiadał nowy użytkownik, np. agencja Beerank. Do poprawnego działania zalecam wybór opcji „Publikacja”, dzięki której nowy użytkownik będzie mógł dodać nowe zmienne, reguły i tagi, a następnie wprowadzić je w życie.

![6 google tag manager - mail nowego użytkownika](https://cdn.beerank.pl/blog/google-tag-manager-dodawanie-uzytkownika/6-google-tag-manager-mail-nowego-uzytkownika.avif)

Podawanie adresu e-mail nowego użytkownika.

![7 google tag manager - wybór uprawnień](https://cdn.beerank.pl/blog/google-tag-manager-dodawanie-uzytkownika/7-google-tag-manager-wybor-uprawnien.avif)

Wybór uprawnień dotyczących konta.

![8 google tag manager - wybór dostępów](https://cdn.beerank.pl/blog/google-tag-manager-dodawanie-uzytkownika/8-google-tag-manager-wybor-dostepow.avif)

Wybór uprawnień dotyczących kontenera

![9 google tag manager - uprawnienia kontenerów](https://cdn.beerank.pl/blog/google-tag-manager-dodawanie-uzytkownika/9-google-tag-manager-uprawnienia-kontenerow.avif)

Wybór uprawnień do publikacji dla wybranego kontenera.

## Zatwierdzanie zmian

Ostatnim etapem jest zatwierdzanie zmian przez kliknięcie przycisku „Zaproś”. Po tym kroku nowo dodany użytkownik otrzyma na podany adres e-mail informację, że otrzymał zaproszenie do nowego konta Google Tag Manager.

![10 google tag manager - zapisanie zaproszenia](https://cdn.beerank.pl/blog/google-tag-manager-dodawanie-uzytkownika/10-google-tag-manager-zapisanie-zaproszenia.avif)

Zatwierdzanie zmian i zaproszenie nowego użytkownika.

![google tag manager - mail z potwierdzeniem](https://cdn.beerank.pl/blog/google-tag-manager-dodawanie-uzytkownika/google-tag-manager-mail-z-potwierdzeniem.avif)

Powiadomienie o zaproszeniu do nowego konta Google Tag Manager.